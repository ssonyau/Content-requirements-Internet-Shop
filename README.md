#  Вимоги до контенту для Інтернет-магазину.

## Яким має бути контент для головної сторінки?

### Основні вимоги до контенту:

#### 1) Якість. 
На головній та інших сторінках інтернет-магазину мають бути максимально якісні фото, інформативний, корисний та лаконічний текст, якісні відео.

#### 2) Унікальність.
Це важлива, але не універсальна вимога, особливо візуального контенту. Якщо виробник дозволяє використовувати його якісні фото і відео, це цілком можна робити.

#### 3) Структурованість. 
Вимога стосується переважно тексту. Його важливо розділити на тематичні блоки, використати списки та інші елементи форматування. Не повинно бути зайвої чи недостовірної інформації. Тексти на сторінках інтернет-магазинів повинні допомагати при виборі товару та його використанні.

## Якою має бути головна сторінка інтернет-магазину?

#### 1) У заголовку та верхній частині сторінки має бути чітко сформульована пропозиція. 
Наприклад: одяг для дітей, меблі для комфорту в офісі та ін.
#### 2) Різноманітну інформацію важливо структурувати так, щоб відвідувач швидко зрозумів, де знайти інформацію саме про нові товари, замовлення тощо.
#### 3) На цій же сторінці важливо презентувати основні категорії товарів, спеціальні пропозиції. При цьому не потрібно додавати багато тексту на сторінку.

## Що розміщувати на домашній сторінці? Основні елементи дизайну та контенту.

### Розберемо основні функціональні та контентні блоки, які можна розмістити на головній сторінці.

#### Банери та слайдери. 
Потрібні, щоб яскраво та наочно презентувати спецпропозиції інтернет-магазину. Як і інші елементи, їх необхідно використовувати помірно. Немає сенсу додавати більше трьох зображень до одного слайдера та кілька слайдерів на сторінку. Більшість відвідувачів їх просто не додивляться.

#### Блоки товарних категорій.
Цей елемент показує, що продає інтернет-магазин. Блок можна подати у вигляді тексту, меню, іконок з підписами, фото товарів з підписами та ін.

#### Приклади товарів із різних категорій.
Цей елемент використовують, якщо у каталозі багато категорій товару. З його допомогою можна виводити випадкові товари з кожної категорії по черзі або тільки речі з декількох пріоритетних категорій.

#### Способи доставки та оплати. 
Це дуже важливий елемент для багатьох покупців, особливо якщо йдеться про товари, які не потрібно міряти, як одяг. Більшість людей чітко знають, який спосіб доставки для них є зручнішим. Якщо вони не знайдуть її серед доступних, магазин може втратити багато потенційних покупців.

#### Акції та знижки.
Це блок для клієнтів, які заходять на сайт повторно і хочуть купити щось за вигідною ціною. Цей блок впливає на утримання покупців та допомагає отримувати повторний продаж для магазину.

#### Посилання на соціальні мережі. 
Цей блок потрібен лише якщо активно розвиваються сторінки в Instagram, Facebook або канал Youtube.

#### Логотипи представлених брендів. 
Обов'язковий блок для мультибрендових магазинів. Якщо бренди відомі, буде простіше утримати увагу відвідувачів та конвертувати їх у покупців.

#### Відгуки клієнтів.
Щоб цей елемент виконав свою роль, краще вбудувати відгуки з Google або із соцмереж. Також важливо, щоб відгуки залишали реальні люди, які справді робили покупки у магазині.

## Контент головної сторінки та тип інтернет-магазину.
Компонування головної сторінки залежить від типу магазину. Давайте розберемося в тому, які можуть бути варіанти:

### Брендовий інтернет-магазин.

Контент, дизайн та всі сторінки тут створюють на основі фірмового стилю, передають основну ідею бренду. Брендовий магазин в першу чергу, просуває ідею та цінності бренду і вже потім товар. 
Наприклад: у брендового магазину одягу для вагітних всі елементи дизайну, фото, асортимент та текст підкреслюють, що майбутня мама може бути активною, стильною та успішною. Продукція у каталозі сайту допомагає реалізувати основну ідею бренду. Класичний брендовий інтернет-магазин IKEA.

Інші особливості інтернет-магазину:

1) Для такого сайту потрібні якісні фотографії товарів;
2) У магазинах цього типу небагато категорій товарів;
3) Дуже ефективними є відео-огляди на головній сторінці;
4) Як правило, є посилання на соціальні мережі, додатки;
5) Є блок з адресами магазинів та розкладом їх роботи.

### Інтернет-магазин з великою кількістю категорій чи маркетплейс.

Основна перевага таких магазинів – можливість купити багато різних товарів у одного продавця. Сайт та його головна сторінка мають привернути увагу відвідувача за рахунок запропонованого сервісу, однієї або кількох категорій товарів.

На головних сторінках таких магазинів розміщують:

1) Банери та слайдери. Їх може бути два чи три.
2) Блоки товарних категорій дуже важливі для таких магазинів. Спрощують навігацію за каталогом та пошук потрібного розділу.
3) Приклади товарів із різних категорій. Цей блок доповнює попередній елемент, допомагає відвідувачам рухатися сайтом і визначитися з покупкою.
4) Інформація про способи оплати та доставки.
5) Акції та знижки.

### Монобрендовий інтернет-магазин.

Головна відмінність у тому, що власник магазину продає товари одного бренду, яким він не володіє. Класичні приклади: магазини техніки Apple, шин Mcintyre.

Основні елементи головної сторінки для інтернет-магазинів цієї категорії:

1) Банери та слайдери. Допоможуть яскравіше презентувати окремі товари та категорії.
2) Приклади товарів, порівняння цін.
3) Відео-огляди. Якщо товарів багато, можна розмістити на головній лише ролики із найпопулярнішими моделями з каталогу.
4) Блок з інформацією про доставку та оплату.
5) Акції та знижки. Вигідна ціна товарів відомого бренду часто стає вирішальним чинником при купівлі.

### Інтернет-магазин із одним товаром.

Дуже рідкісний тип. Часто у таких інтернет-магазинах автори продають наприклад свою книгу.

Більшості типових для головної сторінки блоків на таких сайтах не буде. Замість них потрібні:

1) Способи оплати та доставки. Для покупців важливо знати, як вони отримають унікальний та популярний товар.
2) Акції та знижки. Також дуже важливі для успішних продажів. В однотоварних магазинах акція може бути на покупку кількох одиниць, на замовлення до свята та ін.
3) Посилання на соціальні мережі. Цей елемент також буде корисним. Сторінки у Facebook та Instagram можуть спрацювати як елемент соціального доказу.
4) Посилання на статті у блозі. Створити велику кількість контенту про один товар важко. У магазинах з одним товаром часто публікують огляди, посилання на статті у популярних медіа. Посилання такі публікації можна вивести на головну сторінку.
5) Відео-огляди. Обов'язковий елемент таких магазинів. Часто він замінює блок із статтями.
6) Відгуки покупців. Цей блок дуже важливий. Відгуки мають бути реальними та максимально докладними.

Часто інтернет-магазини з одним товаром більше нагадують лендінг.
